{
  "pavadinimas": "Kovos peilio smaigalys",
  "pavadinimas_en": "Combat knife blade tip",
  "laikotarpis": "XV a. I p.",
  "autorius": "Nežinomas",
  "medžiaga": "Geležis",
  "technika": "Nežinoma",
  "matmenys": "ilgis 11,4 cm; plotis 1–2,3 cm; storis 0,6 cm",
  "radimo_vieta": "Vilniaus Žemutinės pilies teritorija",
  "radimo_data": "2002",
  "dabartinė_vieta": "Valdovų rūmų muziejus",
  "aprašymas": "Vilniaus Žemutinės pilies Lietuvos didžiųjų kunigaikščių rezidencijos išoriniame kieme aptiktas kovos peilio geležtės smaigalys. Nulūžęs fragmentas nėra vienintelis tokio tipo ginklo radinys pilies ir rūmų teritorijoje – rasta ir sveikų kovos peilių, jų fragmentų bei odinių makščių. Panašūs peiliai Europoje buvo naudojami nuo XIV a. pabaigos iki XVII a. Jie buvo žinomi įvairiais pavadinimais – Bauernwehr, Hauswehr, Rugger, tesak ar kord – ir išsivystė iš buitinių peilių. Kai kuriuose regionuose, uždraudus valstiečiams bei miestiečiams nešiotis kalavijus, tokie peiliai tapo alternatyvia ginkluote. Šių peilių bruožai – nesimetriška rankenos buoželė ir pagalbinis skersinukas. Geležčių formos varijavo nuo ilgų ir smailių iki bukesnių ar lenktų. Jie buvo patogūs darbui ir savigynai, o ilgainiui išpopuliarėjo tarp miestų milicijos bei karių. Vėliau konstrukcija tobulinta, peiliai ilginami, skersinukai tapo svarbia apsaugos dalimi.\n\nNors ankstyvieji kovos peiliai buvo paprasti ir skirti daugiausia valstiečiams, laikui bėgant jie paplito ir aukštuomenėje, neretai tapdami prabangiai dekoruotais medžioklės peiliais. Vilniuje rastas smaigalys išsiskiria tuo, kad turi du griovelius – retą požymį, žinomą tik iš kelių kitų radinių Lenkijoje ir Čekijoje. Lietuvos Didžioji Kunigaikštystė yra toliausiai į rytus nutolęs regionas, kuriame paplito tokie ginklai, liudijantys XV a. vykusią Lietuvos karybos vesternizaciją."
}