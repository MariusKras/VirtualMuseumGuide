{
  "pavadinimas": "Predela",
  "pavadinimas_en": "Predella",
  "laikotarpis": "Apie 1500 m.",
  "amžius": "XV a. pab.",
  "autorius": "Nežinomas",
  "medžiaga": "Medis",
  "technika": "aliejus, tempera (?)",
  "matmenys": "46 x 162 cm",
  "radimo_vieta": "Padovanojo dr. Pranas Kiznis",
  "radimo_data": "2023-12-28",
  "dabartinė_vieta": "Valdovų rūmų muziejus",
  "aprašymas": "Predela (it. predella) – pailga altoriaus dalis, esanti tarp viršutinio jo elemento (retabulo) ir stalo, ant kurio švenčiamos šv. Mišios. Gotikos ir Renesanso laikotarpiais predelos būdavo puošiamos tapytomis arba drožinėtomis scenomis, dažniausiai iš kelių dalių, vaizduojančių tarpusavyje susijusias istorijas.\n\nAptariamos predelos kompoziciją sudaro trys tapytos stačiakampės plokštumos, viena nuo kitos atskirtos drožinėtomis ir auksuotomis detalėmis su vazomis ir augalais. Visose dalyse vaizduojamos reikšmingiausios Naujojo Testamento scenos, susijusios su Kristumi. Dviejose šoninėse kompozicijose nutapytos Jėzaus gimimo ir Išminčių pagarbinimo scenos, centrinėje dalyje – Pieta.\n\nJėzaus gimimo scena perteikta kaip stebuklas. Kūdikėlis Jėzus paguldytas ant audinio, šalia jo stovi Marija ir Juozapas, o aplink – angelai, gyvuliai bei tolumoje piemens ganyta banda. Virš piemens nutapytas Viešpaties angelas, skelbiantis Gerąją Naujieną (Lk 2, 10–11). Trečiojoje dalyje vaizduojamas Išminčių pagarbinimas: trys karaliai – Kasparas, Merkelis ir Baltazaras – atneša Jėzui dovanas: auksą, smilkalus ir miros.\n\nCentrinėje dalyje nutapyta Pieta. Marija, apsigaubusi juodu apsiaustu, apraudanti nuo kryžiaus nuimtą Jėzų, kurio kūnas paženklintas kraujuojančiomis žaizdomis. Aukso fone išryškinama kančios ir mirties simbolika."
}